---
title: Microphone for Podcast
description: How to choose a microphone for podcast? spoil, USB connector only.
date: 2020-01-01
slug: notes/microphone-for-podcast
tags:
  - notes
---

## การเลือกไมโครโฟนสำหรับอัดเสียงทำพอดแคสท์ ยูทูบ ไลฟ์ สตรีมมิ่ง

วินาทีที่ผมคิดอยากทำพอดแคสท์ สิ่งแรกที่แว้บเข้ามาในหัวคือ ~~เนื้อหาที่จะพูด~~ ไม่ใช่จ้า คิดถึงไมโครโฟนก่อนเลย เพราะเคยลองใช้ไมค์ที่ติดมากับโน๊ตบุ๊คแล้วคิดว่าเสียงมันเบาไป แถมยังดูดสารพัดเสียงรอบๆ เข้ามาหมด ไม่ได้การแล้ว ยูทูบเบอร์สายพร็อพอย่างเรา อุปกรณ์ต้องมาก่อนเสมอ วินาทีนั้นผมจึงเริ่มรีเสิร์ชหาข้อมูลอย่างบ้าคลั่ง แล้วก็พบว่าวงการนี้แม่งบ้ามาก

สรุปสั้นๆ ถ้าชอบไมค์คอนเดนเซอร์ (condenser microphone) ให้เลือกหัวต่อ USB หรือ USB Type-C เท่านั้น เพราะไมค์ประเภทนี้ต้องการไฟเลี้ยง อย่าเลือกตัวที่เป็นแจ็ค 3.5mm TRRS (มีขีดดำ 3 ขีด -- ส่วน TS (mono) ดำ 1 ขีด หรือ TRS (stereo) ดำ 2 ขีดนั้นใช้ไม่ได้นะจ๊ะ เพราะมันไม่มีไมค์) หรือแจ็ค XLR (3 ขา / 4 ขา) เพราะคุณต้องหาอุปกรณ์เสริมให้มัน เช่น แหล่งจ่ายไฟเลี้ยง (phantom power supply 48v) หรือหัวแปลง adapter ต่างๆ ... เลือกความสงบ จบที่ USB

<div class="center"><img src="https://lh3.googleusercontent.com/AmYAATzLwelx0GeCY5FRfMSqS83-Ggt11IKIoL_sPCHSZ3gsuWkisY78D7X_-cpBybzHF-v2KeXVL5G2uGtR9aOYZKR7opCkGUlbtg60TB4Kb2GTFufNa99K91hJPXo87m543lypQSEC8S7mgH7bT9qaPril51CGUBkbuyW9AjI5W3BHVmqOlHkS8Zy17amqqF-I5Jdgd7jUH140JnX3qdIkmWXiKOxeLfAqlVOzIdw90MBuyuhN2z5ClQ1YfCF9y5kDRfAni3g_PHHnK4W1Q4GCja4eRKkmNQoNrWKTRObc0eAvEdiNV71eJuk-_NSPHv43Lh4OXRgcHatPrD66Bi1XCVVLkRcZnloQYPydNRHRKTnvAMhZbAWjIDJ5ZimkU4wHbQNNTZDevwzWj1OPfrWoo3rlRGa_Zys5oWHLp062TfnRBgo0f_SXrp0m52UQHOnafW9Qxe_tPx1GyNgGkWoCoPfEhNNhdOfum48xo4_fnsOeA1JV6BuhxIYcCIKzA_iohV6HS8bkUpOUWkYMiaTUcpVL3mRDLfWEmx6N6OSJGu2bcBc-bDm2EjMhsKcfJlpsbXWbaE1EV0LUvS4Qu4a0rluhsWfYvRw85nA8EvD8AteodcfLX5s8O-FJvwXcaxvia4tIAg4TpdDTBij4S6P2x-_UgS_I9rTWUYkxtO0Ru1F8-yn9ZBSDKygZQXYlKWqOC33Zjidnay6Sg0WVOniodhLFDLZNiHxgkaMuDYvunMhSgR72U6o=w940-h234-no" alt="Microphone Connecttors" /></div>

### ประเภทของไมโครโฟน

ไมโครโฟนเป็นอุปกรณ์ไฟฟ้าที่มีตัวแปรสัญญาณ (transducer) ทำหน้าที่แปลงสัญญาณจากพลังงานเสียงให้เป็นพลังงานไฟฟ้า มีหลายแบบหลายประเภทมากๆ ถึงได้บอกว่าวงการนี้แม่งบ้า เชิญอ่านรายละเอียดได้ที่[วิกิพีเดีย](https://en.wikipedia.org/wiki/Microphone) หรือ [ว่าด้วยเรื่อง “Basic Microphone” ที่คุณควรรู้… EP.1 เรียนรู้…ชนิดของไมโครโฟน](https://www.sounddd.shop/basic-microphone-ep-1/)

นอกจากการพิจารณาประเภทแล้ว ยังต้องดูเรื่องรูปแบบการรับเสียงอีกด้วย ว่าเป็นแบบรับเสียงรอบทิศทาง (Omni Directional) รับเสียงเฉพาะด้านหน้า (Cardioid Directional) รับเสียงทั้งด้านหน้าและด้านหลัง (Bi-directional) หรือรับเสียงเฉพาะจุด (Short Gun) ซึ่งแต่ละประเภทก็มีรูปแบบการใช้งานที่แตกต่างกันไป เชิญอ่าน [EP.2 รู้จัก…รูปแบบการรับเสียงของไมโครโฟน (Polar Pattern) ก่อนเลือกใช้งาน](https://www.sounddd.shop/basic-microphone-ep-2/)

ราคาก็มีให้เลือกหลากหลาย ตั้งแต่หลักร้อย พัน หมื่น ไปจนถึงแสน (ยังไม่เจอตัวราคาหลักล้านในเมืองไทย) ตัวหลักร้อยมีขายเกลื่อนในเว็บ Lazada/Shopee ส่วนผม หลังจากที่ได้ลองฟังเสียงรีวิวไมค์หลายๆ แบบใน YouTube แล้ว จึงตัดสินใจซื้อของเมดอินไทยแลนด์ ยี่ห้อ [SOM Thailand](https://www.facebook.com/SOMThailandBand) นอกจากนี้ยังมียี่ห้อดังๆ ที่คนไทยชอบใช้ เช่น Yeti, Alctron, Audio-Technica อย่าลืมว่าไมค์เป็นแค่ส่วนหนึ่ง ห้องที่มีผนังช่วยป้องกันเสียงรบกวนจากภายนอกก็สำคัญ และสิ่งที่สำคัญที่สุดคือเนื้อหาที่จะนำเสนอ หากเนื้อหากาก ต่อให้ใช้ไมค์แพงแค่ไหนก็ไร้ประโยชน์


สรุปอีกที ถ้าจะหาไมโครโฟนสำหรับอัดเสียงทำพอดแคสท์ ยูทูบ ไลฟ์ สตรีมมิ่ง แนะนำไมโครโฟนประเภทคอนเดนเซอร์ ที่เป็นแจ็ค USB หรือ USB Type-C เท่านั้น อย่ายุ่งกับแจ็ค TRRS หรือ XLR โดยไม่จำเป็น
