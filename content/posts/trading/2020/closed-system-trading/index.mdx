---
title: Closed System Trading
description: Summary of a closed system trading from Mudley Group
date: 2020-02-20
slug: trading/closed-system-trading
tags:
  - trading
---

### Three types of systems

<div class="center"><img src="https://lh3.googleusercontent.com/UWbLTSGN_8W0NiNzFFoLGQO5ZJBWzYlen2VmxIOzrAJZSpRzD8jlQa1IqhGN-QkaGX7Q8gYgGSDt5gXCZMlYNLAOX5tEneVfkhNRxRC8INZIsgVsuNXFKCHYDran-jkbTzLdv9rdZg0jtCiuVUB4BBud-kvnMLj6WwQwqBJhgEtN7b2XKPurcWLNmkz7e56GyhlWCaac2PVdV_RHLmmLmR4az-RGNwfn-2CXaERaC8P0-SpDN2ALhPn_KPBeimKmRPzCUKjA63YWZ0Um3Y_jS8w8hWDGjDIHWJxpciP3wU7avRDqccRO7BAAoleR8ZjDQ-8HX4Yq45obrBfC1r5bX4G-jP--6aai5l5OnTJEnAWZgSrIDTXDCR6Ij3t9Is70hMHobgGmLmNXPsdlCfW9WCjOL5i6WLVqRsKDAjpH4AzmRV3UbJkDvgeKslqmgSXcYri5szaGG1HK1MXvtiIHEXkPKmQX_5c89rL40SK9iUGQ_tbMMND1oEJ9FnzdrC_dFIIW37NckZUmV5edHbrqejxxH9tpdjIJ4KtCi18sa4NRi9GIzwksh82DGSZx1wgM8OnMfC5ZtTvIjR25DpNTn79r-xNrikMb-OMJ0Ubd__hIObS3lfxt6GzVZVrVTN2IORJglUCXsftnlEIUGOztSQalMB1QfO-Pol8VaW8xQxDtEmsEyFxTWnnBbzHkD-i3gP_5vRkeeFgqUisyDXK4mqdY_utUwuQDR_9zaTDaVJHx1-OhoExbKNs=w638-h451-no" alt="three types of systems" /></div>

ในทางวิทยาศาสตร์ เราแบ่งระบบออกเป็น 3 ประเภท

- ระบบเปิด (open system) คือระบบที่มีการถ่ายเททั้งพลังงาน (ความร้อน) และมวล (ไอน้ำ) กับสิ่งแวดล้อม
- ระบบปิด (closed system) คือระบบที่มีการถ่ายเทเฉพาะพลังงาน แต่ไม่ถ่ายเทมวลกับสิ่งแวดล้อม 
- ระบบเอกเทศ (isolated system) คือระบบที่ไม่มีการถ่ายเททั้งพลังงานและมวลกับสิ่งแวดล้อม

จากรูปตัวอย่าง หากเราเอามาประยุกต์ใช้กับระบบเทรด โดยเปรียบเทียบให้ขวดเป็นพอร์ตโฟลิโอ มวลเป็นเงินต้น และพลังงานเป็นกำไร เราจะแบ่งระบบเทรดออกได้เป็น 3 แบบ

- ระบบเปิด คือพอร์ตที่มีการฝากเงินเข้าถอนเงินออกอยู่ตลอดเวลา เมื่อเทรดได้กำไรก็ถอนออกไปใช้ เมื่อเทรดเสียก็หาเงินมาเติมเข้าพอร์ต
- ระบบเอกเทศ คือพอร์ตที่เติมเงินไปเพียงครั้งเดียวแล้วสามารถรันระบบเทรดไปได้เรื่อยๆ โดยไม่สูญเสียเงินต้น และไม่มีการถอนกำไรออกมาใช้
- ระบบปิด เริ่มต้นเหมือนระบบเอกเทศ แต่เมื่อมีกำไรจนถึงระดับหนึ่งแล้วจะถ่ายเทออกมาสร้างพอร์ตใหม่สำหรับเทรดโปรดักต์อื่นๆ

### Characteristic of a closed system trading

แนวคิดของพอร์ตคงกระพันที่เติมเงินเพียงครั้งเดียวแล้วสามารถอยู่รอดได้นั้นฟังดูเจ๋ง แต่ไม่ใช่เรื่องง่ายที่ใครๆ ก็สามารถ "อดทน" ทำได้สำเร็จ เพราะเป้าหมายของแนวคิดนี้คือ "การอยู่รอด" ไม่ใช่การสร้างความร่ำรวย โดยในช่วงแรกๆ (~3 ปี) เป้าหมายมีเพียงอย่างเดียวคือการปั้นพอร์ตจากกระแสเงินสดที่เกิดจากความผันผวนของระบบเศรษฐกิจทุนนิยม

คุณลักษณะของการเทรดระบบปิดขั้นพื้นฐาน

- จะต้องเทรดโปรดักต์ที่ราคาไม่มีวันเป็นศูนย์ (ไร้มูลค่า) ในสถานการณ์ปกติ เช่น Index ETF (Exchange-Traded Fund)
- จะต้องเทรดโปรดักต์จริงที่ราคา ณ ปัจจุบัน (spot) ไม่ใช่อนุพันธ์ (derivative) ที่มีค่าการถือสถานะข้ามคืน (swap/rollover) หรือมีการเสื่อมมูลค่าตามเวลา (time decay) (e.g. Futures, Options, DW - Derivative Warrants, CFD - Contract for Differences, Forex) 
- จะต้องเทรดโดยไม่ใช้อัตราทด (leverage 1:1) หรือไม่ใช่การเทรดที่ต้องมีการวางเงินค้ำประกัน (margin) ซึ่งจะถูกโบรกเกอร์บังคับขายขาดทุน (stop out) เมื่อผิดทางจนเงินค้ำประกันหมด (e.g. Forex, CFDs, Futures, Options)
- จะต้องแบ่งโซนเทรดให้ครอบคลุมกรอบราคา อย่างน้อย -/+ 100% จากราคาปัจจุบัน และต้องคำนวณจำนวนยูนิตต่อโซนตามจำนวนเงินที่มีอยู่ เพื่อให้สามารถเทรดได้ทุกวัน
- ไม่มีการขายขาดทุนเด็ดขาด (never stop loss / cut loss)
- ไม่คาดเดาทิศทางราคา ไม่สนใจถูกผิด ไม่คาดหวังกำไร ไม่สนใจมูลค่าพอร์ต (NAV - Net Asset Value)
- โฟกัสไปที่การขยายยูนิตครอบครองโซนเพื่อสร้างกระแสเงินสดอย่างสม่ำเสมอ
- วางแผนเล่นเกมยาวระดับ 10+ ปี (long running, marathon not sprint)

### Closed system trading in action: KZM

**KZM** (Killer Zone by MudleyGroup) ถูกเผยแพร่โดยพี่ต้าน (คุณปณต จิตต์การุญ) แห่ง Mudley Group ในเว็บพันทิปเมื่อวันที่ 2008-08-20 (เลขสวย) ([เธรดสรุป](http://topicstock.pantip.com/sinthorn/topicstock/2008/08/I6908867/I6908867.html#60), [กระทู้ 1](http://topicstock.pantip.com/sinthorn/topicstock/2008/08/I6908867/I6908867.html), [กระทู้ 2](http://topicstock.pantip.com/sinthorn/topicstock/2008/11/I7181375/I7181375.html)) ปัจจุบันผ่านมาแล้ว 12 ปี กิจการของ Mudley Group เจริญรุ่งเรือง ซึ่งก็พอเป็นเครื่องยืนยันได้ว่าแนวคิดนี้มันเวิร์คในทางปฏิบัติ

KZM ในตัวอย่างของพี่ต้าน ทำการวางกลยุทธ์เทรด TDEX โดยคาดการณ์กรอบราคาแล้วแบ่งออกเป็นโซนๆ แต่ละโซนมียูนิตเท่าๆ กัน (ตัวอย่างใช้ standard lot = 100 ยูนิต) แบ่งเป็นกอง A, B, C, D แต่ละกองมีหน้าที่ต่างกันดังนี้

- กอง A (100 ยูนิต) เข้าตามราคาเริ่มต้นของโซน หรือที่ราคาต่ำกว่า และจะออกเมื่อราคาขึ้นโซนใหม่เท่านั้น
- กอง B (100 ยูนิต) เข้าพร้อมกอง A และจะออกเมื่อมีกำไร ภายในวันนั้น ก่อนตลาดปิด (ทำหน้าที่ลดความเสี่ยงกอง A)
- กอง C (100 ยูนิต) เข้าเมื่อมีสัญญาณทางเทคนิค และจะออกต่อเมื่อมีสัญญาณทางเทคนิคและมีกำไรเท่านั้น
- กอง D (100 ยูนิต) เข้าพร้อมกอง C และจะออกเมื่อมีกำไร ภายในวันนั้น ก่อนตลาดปิด (ทำหน้าที่ลดความเสี่ยงกอง C)
- กอง A1 ต้องเข้าที่ราคา 4.26 หรือต่ำกว่า และต้องออกที่ราคา 4.36 เท่านั้น
- กอง A2, B2 จะเข้าที่ราคา 4.31 หรือต่ำกว่า
- หากราคาปัจจุบันอยู่ที่ 4.26 กอง A1-A6, B1-B6 จะเข้าซื้อรวบโซนพร้อมกันที่ราคา 4.26 เพื่อลดต้นทุน เพิ่มกำไร
- ในกรณีที่เข้าซื้อที่ราคา 4.26 กอง B2 จะออกต่อเมื่อราคาสูงกว่า 4.31, B3 > 4.36, B4 > 4.41
- ต้องทำบัญชีซื้อขาย เพื่อให้รู้จำนวนยูนิตคงเหลือของแต่ละโซน

<div class="center"><img src="https://lh3.googleusercontent.com/lY9S055x0P07wpyDlzntEiTH3Y-H7b_XmAPtidbG1jvAtOkCcYptplZgCBAp1fpQG5gGMZVA8FJ51JzFpCxa8c8yWmk5PB9bFFl5l0s-ZM91BfG_pVOK3F7gqNCXS9qkkm7hedNExbrT1M3dZVHJ5OHoS_WZEs2lzZLHQxiAx0rhDYcj-M4iQxCso2ZuYwhjzNBr0R0UGmsfOv9BDnxQF5Mz2urZvzmevJKpdogYihLX5ng051RN-ZV5EoG13tXbghhctOyy4mYjzCoMKWYIotiEmsqyxWo8zUE7djp06QJSRvJxeoWr67u7Mz28PJkHAVrIlhVIQwZHW3paNfq5Qmuc6rN1NtWN75EayRustZtTXTzfNhalM4r2A5_ZijVemjCn5F8JAsnHrFVAY6Lcb4Bi85kT3mD7TAE7Emc91fbKZdWF5YFK6kh2gD3WtVaU1jsX990QhLg3uxhu4QumjnsBMAwVFgPu9FwJWweNV3fMDcEPUXP4uzpwWHEboHulCIyJIVdnWYQfWi-Upt_IKqeYeFTsDz4BbYs1ffY4q9fdeOCr6H7u6Y0uVcRVQCUcAKc71LoRqACrrbaZhSq-iP67rujlPxJu_39No_AEaZxf7xesE4rSp6No0B1jChsOdYH2buAPQV15zeBosb61LYzBCK_nie8L0kLCgnjkckzl7Sy_qx0IcPhtCn-GJ-qaLqTETTR9fVN_mgvAuMYrGjSR4YgjDCeBskS9-RQbCWWiC6Lz6Ujc_C4=w314-h540-no" alt="KZM" /></div>

**สรุป** เป้าหมายของการเทรดระบบปิดคือการอยู่รอดในระยะยาวด้วยการปกป้องเงินต้น โฟกัสไปที่การขยายยูนิตยึดครองพื้นที่เพื่อสร้างกระแสเงินสดอย่างสม่ำเสมอ เมื่อเก็บกระแสเงินสดได้จำนวนหนึ่งแล้ว สามารถนำไปใช้เพิ่มจำนวนยูนิตในโซน เป็นกองละ 200, 300, ... หรือใช้เพิ่มโซน เช่น A1: 4.26 - 4.35, A2: 4.29 - 4.38 เพื่อให้สามารถทำรายการได้ถี่ขึ้น หรือเก็บไว้สำหรับเพิ่มโซนที่ต่ำกว่า A1 หรือสูงกว่า A6 หรือจะถ่ายเทออกมาสร้างพอร์ตใหม่สำหรับเทรดโปรดักต์อื่นๆ ก็ได้ (อ่านต่อเรื่อง [True Alpha](https://pantip.com/topic/30943506))